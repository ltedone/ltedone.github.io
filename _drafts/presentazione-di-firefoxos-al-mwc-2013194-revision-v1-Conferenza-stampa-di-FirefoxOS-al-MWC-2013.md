---
id: 229
title: Conferenza stampa di FirefoxOS al MWC 2013
date: 2014-04-22T16:25:16+00:00
author: Luigi Tedone
layout: revision
guid: http://blog.luigitedone.it/194-revision-v1/
permalink: /?p=229
---
Il Mobile World Congress è iniziato ieri e uno dei protagonisti indiscussi dell&#8217;evento è stato sicuramente Firefox OS. Il nuovo sistema operativo per smartphone di Mozilla ha catalizzato l&#8217;attenzione della stampa internazionale, generando un enorme tam tam di informazioni su blog, giornali e social networks.

[<img loading="lazy" class="aligncenter size-thumbnail wp-image-95" alt="firefoxosapps" src="https://i1.wp.com/firefoxositalia.altervista.org/blog/wp-content/uploads/2013/02/firefoxosapps-150x150.png?resize=150%2C150" width="150" height="150" data-recalc-dims="1" />](https://i2.wp.com/firefoxositalia.altervista.org/blog/wp-content/uploads/2013/02/firefoxosapps.png) [<img loading="lazy" class="aligncenter size-thumbnail wp-image-96" alt="firefoxospartners" src="https://i2.wp.com/blog.luigitedone.it/wp-content/uploads/2013/02/firefoxospartners1.png?resize=150%2C150" width="150" height="150" data-recalc-dims="1" />](https://i2.wp.com/blog.luigitedone.it/wp-content/uploads/2013/02/firefoxospartners1.png)  
Sul palco sale Gary Kovacs, CEO di Mozilla e inizia a parlare della nascita del progetto Mozilla dalle ceneri di Netscape. Da tale progetto è nato circa una decade fa il browser Firefox, che ha rotto il monopolio di Internet Explorer e ha permesso lo sviluppo e l&#8217;adozione di standard web che permettono al giorno d&#8217;oggi di usufruire di un sito web mediante l&#8217;utlizzo di browser differenti.  
Attualmente nel panorama mobile siamo nella stessa situazione nella quale era il mercato dei browser un decennio fa e c&#8217;è di fatto un duopolio che controlla il mercato degli smartphone; pertanto l&#8217;obiettivo di Mozilla è ancora una volta quello di liberare il web e consentire la fruizione dei contenuti su diverse piattaforme senza essere legati a uno specifico vendor.

A tal fine Mozilla ha lanciato il progetto Firefox OS, che mira alla creazione di un sistema operativo per smartphone basato interamente su standard web come HTML, CSS, JavaScript e le nuove WebAPI che permettono l&#8217;accesso all&#8217;hardware dello smartphone.

Tra i partner che hanno realizzato device con Firefox OS ci sono nomi blasonati, come Alcatel e ZTE e seguiranno altri come LG e Huawei.

La conferenza stampa per intero può essere vista nella sua interezza al link [Conferenza stampa Firefox OS MWC 2013](https://air.mozilla.org/mwc-press-conf/) (in inglese)