---
id: 310
title: Mozilla che vorrei (nel 2016 o prima)
date: 2015-04-19T10:44:41+00:00
author: Luigi Tedone
layout: revision
guid: http://blog.luigitedone.it/285-autosave-v1/
permalink: /?p=310
---
&nbsp;

Tutti amano Mozilla. Quelli che non la amano non sanno di cosa stiamo parlando; non hanno ancora ben capito il valore del progetto Mozilla o non hanno voglia di cambiare la scelta di prodotti e servizi ai quali sono abituati. Mettici anche la concorrenza aggressiva ed ecco spiegato la diminuizione del market share di Firefox. Ovviamente i detrattori di Mozilla non hanno capito l&#8217;obiettivo originale di Mozilla; abbiamo vinto la guerra, così come mi è stato ricordato da [questo articolo](https://medium.com/@trog/forgetting-firefox-c04dba853263) letto stamattina su Medium.

Dopo la lettura alcune idee hanno ripreso a ronzarmi nella testa (ci penso su dall&#8217;ultimo Summit) e pertanto ho deciso di metterle per iscritto in questo articolo.

Dal mio punto di vista, la nuova strategia di Mozilla dovrebbe poggiarsi su un solido pilastro: le **email**. L&#8217;email è la chiave di volta per entrare nel cuore degli utenti ed aprire il mondo di Mozilla a tutti. Avere un indirizzo email è diventato fondamentale per utilizzare i vari servizi presenti sul Web, ma la maggior parte degli utenti è costretta ad utilizzare i servizi commerciali gratuiti (Gmail, Outlook, &#8230;), con tutte le problematiche di privacy ad essi connesse.

Quella che propongo è una semplice roadmap che vorrei vedere attuata:

  1. Offrire a chiunque un indirizzo email gratuito (l&#8217;ideale sarebbe con dominio mozilla.org, ma andrebbe bene anche un altro dominio come mozmail.org, mozmail.com, ecc.). Lo spazio a disposizione non dovrebbe essere enorme (basterebbero 2 GB per la maggior parte degli utenti), con la possibilità di espandere lo spazio a disposizione mediante pagamento oppure partecipando attivamente alla community di Mozilla. Il pagamento consentirebbe di rendere il progetto autonomo dal punto di vista economico e gli utenti attenti alla propria privacy sarebbero felici di pagare una piccola somma annuale per avere un indirizzo email gestito da una no-profit attenta alla privacy (io per primo);
  2. L&#8217;email aprirebbe le porte ai servizi di cloud storage; anche qui mi piacerebbe vedere un&#8217;offerta di Mozilla per uno spazio di archiviazione su cloud più sicuro e attento alla privacy rispetto a quello offerto dai concorrenti. Gli utenti avrebbero a disposizione dello spazio gratuito, estendibile mediante pagamento o mediante partecipazione attiva alla community come nel caso dell&#8217;email;
  3. L&#8217;email consentirebbe una migliore integrazione con il Firefox Account, utilizzato attualmente per la sincronizzazione dei preferiti, delle impostazioni e delle app del Marketplace;
  4. Ripendere le redini di Mozilla Persona per semplificare e rendere più sicuro il login sui vari siti Web; ancora una volta l&#8217;email potrebbe essere utile per avere &#8220;tutto in famiglia&#8221;;
  5. Riprendere le redini di Thunderbird e promuoverne il marchio, utilizzando la versione desktop e sviluppando una versione Web e una versione per Android. Sarebbe anche opportuno rinominare il client email di default di Firefox OS in Thunderbird, al fine di utilizzare un marchio già conosciuto dagli utenti.

**Sostenibilità finanziaria**

La sostenibilità finanziaria sarebbe garantita dal pagamento dello spazio aggiuntivo da parte degli utenti che ne hanno bisogno; ciò consentirebbe di coprire almeno in parte i costi dell&#8217;email e dello spazio di archiviazione gratuito fornito alla maggior parte degli utenti. Inoltre con un maggior gettito fiscale si potrebbe aumentare il numero di dipendenti e farli lavorare sui vari progetti come Thunderbird e Persona.

**Sostenibilità tecnologica**

Per quanto riguarda la realizzazione dell&#8217;infrastruttura necessaria, si potrebbero utilizzare i software open source che sono già presenti, adattandoli per l&#8217;uso, ad esempio:

  * per l&#8217;email Zimbra;
  * per lo spazio di archiviazione ownCloud.

**Conclusione**

La roadmap da me esposta potrebbe aiutare a riavvicinare gli utenti al progetto Mozilla, fornendogli l&#8217;ecosistema di cui hanno bisogno per la vita di ogni giorno. Sarebbe auspicabile vederla realizzata in breve tempo.

&nbsp;

_Disclaimer: l&#8217;articolo presenta idee del sottoscritto, non sono piani ufficiali di Mozilla._